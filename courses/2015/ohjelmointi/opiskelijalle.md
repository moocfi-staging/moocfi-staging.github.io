---
title: "Opiskelijalle"
layout: course
main-class: has-aside
sidenav: 2015/ohjelmointi
---

# Yliopisto- tai korkeakouluopiskelija?

Jos opiskelet Helsingin yliopistolla, voit suorittaa kurssit Ohjelmoinnin perusteet ja Ohjelmoinnin jatkokurssi joko Helsingin yliopiston tietojenkäsittelytieteen laitoksella järjestettävässä opetuksessa, tai osallistumalla Helsingin yliopiston tietojenkäsittelytieteen laitoksen erilliskokeisiin. Erilliskoeaikataulu löytyy osoitteesta <http://www.cs.helsinki.fi/exams>. Kurssi Ohjelmoinnin perusteet vastaa MOOC-ohjelmointikurssin ensimmäistä seitsemää viikkoa, ja Ohjelmoinnin jatkokurssi MOOC-ohjelmointikurssin seuraavaa seitsemää viikkoa.

Kun suoritat kokeen tietojenkäsittelytieteen laitoksella järjestettävässä opetuksessa, arvostelussa otetaan huomioon kurssin aikana tekemäsi tehtävät. Jos taas suoritat kurssin erilliskokeella, arvostelu perustuu erilliskokeessa menestymiseen.

Jos opiskelet jossain muussa yliopistossa tai korkeakoulussa, ota yhteyttä paikalliseen opettajaan tai opetushallintoon. Kurssin hyväksyntä on heidän vastuulla. Tyypillisiä suoritustapoja ovat paikallisen korkeakoulun järjestämä erilliskoe tai suullinen tenttitilaisuus.

# Lukio- tai peruskouluopiskelija?

Kysy opinto-ohjaajaltasi tai teemaan liittyvän kurssin opettajaltasi (esimerkiksi matematiikan opettaja), voisitko saada kurssin hyväksyttyä osaksi opintojasi -- esimerkiksi valinnaiseksi aineeksi. Jos opettajasi suostuu, voit tulostaa kurssin suoritettuasi kurssisivulta sertifikaatin, jonka voit näyttää koulussasi. 

Toisaalta, jos opettajasi haluaa, että teet kurssiin liittyvän kokeen, pyydä häntä ottamaan meihin sähköpostitse yhteyttä osoitteeseen <mooc@cs.helsinki.fi>. Teemme tällöin sinua varten kokeen, jonka lähetämme opettajallesi. Kun olet vastannut kokeeseen koulussasi, opettajasi lähettää kokeen meille, ja me tarkastamme sen ilmaiseksi, jonka jälkeen sekä sinä että opettajasi saatte tiedon koemenestyksestäsi.
