---
title: MOOC on väylä yliopistoon
layout: course
main-class: has-aside
sidenav: 2016/ohjelmoinnin-mooc
---

Keväällä 2016 järjestettävä ohjelmoinnin MOOC antaa mahdollisuuden päästä opiskelemaan tietojenkäsittelytieteen laitokselle, matemaattis-luonnontieteelliseen tiedekuntaan, [Helsingin yliopistoon](http://www.helsinki.fi).

Jos opiskelet ahkerasti ja saat kurssin kolmeltatoista ensimmäiseltä viikolta kultakin vähintään 90 % saatavissa olevista pisteistä, saat kutsun näyttökokeeseen. Näyttökokeen menestyksekkäästi suorittamalla sinulla on mahdollisuus saada opinto-oikeus tietojenkäsittelytieteen luonnontieteen kandidaatin (LuK) ja filosofian maisterin (FM) tutkintoihin. Näyttökokeeseen kuuluu ohjelmointitehtävä ja haastattelu, jonka lisäksi hakijoita pyydetään näyttökoekutsun yhteydessä lähettämään motivaatiokirje.

**Huom:** opiskelupaikan voi saada vain kurssin aikarajallisen version kautta. Varmista siis että teet kurssin oikeaa versiota, joka on työympäristössä nimellä **2016-ohjelmointi**.

MOOC-kurssi on osa <a href="http://www.helsinki.fi/ml/valinnat/hakeminen.html" target="_blank" onclick="ga('send', 'event', 'link', 'click', 'outbound-ml-hakeminen')">yhteishakua</a>. Käytännössä tämä tarkoittaa sitä, että sinun tulee täyttää yhteishakulomake, jossa asetat Helsingin Yliopiston tietojenkäsittelytieteen ohjelman haluamallesi prioriteetille. Tutustu sivuun <a href="http://www.helsinki.fi/ml/valinnat/hakeminen.html" target="_blank" onclick="ga('send', 'event', 'link', 'click', 'outbound-ml-hakeminen')">http://www.helsinki.fi/ml/valinnat/hakeminen.html</a>. Yhteishaun hakuaika alkaa 16.3.2016 ja päättyy 6.4.2016 kello 15.00.

MOOC-kurssin kautta saatu opinto-oikeus on voimassa yhden vuoden kurssin suorituksesta. Sinun tulee siis saavuttaa korkeakoulukelpoisuus (esim. ylioppilas- tai ammattikoulututkinto) vuoden sisällä kurssin päättymisestä. Tämä tarkoittaa sitä, että mikäli valmistut lukiosta keväällä 2017, voit hakea opiskelupaikkaa jo nyt (*). Mikäli olet jo valmiiksi korkeakoulukelpoinen, sovelletaan normaaleja opintopaikan vastaanottamiseen liittyviä sääntöjä.

* Syksyn 2016 tai kevään 2017 abit voivat hakea ensi vuonna oikeutta tänä vuonna suoritetun MOOCin perusteella, mikäli he menestyvät kevään 2016 näyttökokeessa. Käytännössä tämä toimii niin, että opiskelija suorittaa nyt MOOC-kurssin sekä osallistuu näyttökokeeseen. Mikäli osallistuja menestyy kiitettävästi näyttökokeessa, on opiskelupaikka vuoden 2017 yhteishaussa taattu.

# Hyödyllistä tietoa

MOOC-kurssin kautta opintopaikan varmistamalla olet jo hoitanut osan tärkeistä opinnoistasi ennen opiskelun alkamista! Tarjolla on siis lentävä lähtö omiin opintoihisi.

**Opinto-oikeuteen liittyvät säännöt ovat tarkkoja ja pysyviä, eikä niistä voida joustaa.** Tee siis kaikki tehtävät hyvissä ajoin, äläkä jätä niitä viimeiseen iltaan. Lisäaikaa tehtävien tekoon **EI** voida antaa! Pisteitä saa yhden jokaisesta tehtävän alakohdasta, ja alakohdattomista tehtävistä saa yhden pisteen.

Suosittelemme, että vaikka haet opiskelupaikkaa MOOCin kautta, niin haet paikkaa myös yhteishaussa olevan pääsykokeen kautta. Tämä siksi, että mikäli kurssi jää sinulta jostakin syystä kesken esimerkiksi viimeisellä viikolla, niin sinulla on varasuunnitelma olemassa. Lisäksi MOOCin kautta on tarjolla vain rajallinen määrä opinto-oikeuksia. Näyttökokeen tuloksen saat tietää ennen yhteisvalinnan pääsykoetta, jolloin voit olla osallistumatta pääsykokeeseen mikäli sait opiskelupaikan MOOCin kautta.

Lisätietoja MOOC-väylästä Helsingin yliopiston sivulta <a href="https://www.helsinki.fi/fi/tietojenkasittelytiede-luonnontieteiden-kandidaatti-ja-filosofian-maisteri-3-v-2-v/" target="_blank" onclick="ga('send', 'event', 'link', 'click', 'outbound-hy-cs-bsc-msc-valinta')">Tietojenkäsittelytiede, luonnontieteiden kandidaatti ja filosofian maisteri (3 v + 2 v)</a>. Lue erityisesti on otsikon "Valintaperusteet" alta löytyvä alaotsikko "Valinta tiedekilpailuissa menestymisen tai aiempien opintosuoritusten perusteella". 
